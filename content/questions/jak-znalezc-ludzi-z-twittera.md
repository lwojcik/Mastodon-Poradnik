---
title: Jak znaleźć na Mastodonie ludzi, których znam z Twittera?
slug: jak-znalezc-ludzi-z-twittera
---

Jeżeli znasz dane osoby, którą chcesz odnaleźć, masz do dyspozycji kilka metod:

- wpisz imię lub pseudonim tej osoby do wyszukiwarki dostępnej na Twoim serwerze Mastodona. Jeżeli wyszukiwarka Twojej instancji nie pokazuje żadnych sensownych wyników wyszukiwania, spróbuj także skorzystać z wyszukiwarek na innych instancjach, zwłaszcza dużych i popularnych (mastodon.social, mastodon.online, mstdn.social) oraz którejś z polskich instancji (np. 101010.pl lub mastodon.pl). Do skorzystania z wyszukiwarek udostępnianych na większości instancji nie potrzebujesz zakładać konta.

- w polskojęzycznej części fediwersum popularnym hasztagiem wśród ludzi przenoszących się z Twittera (zwłaszcza w okolicach listopada 2022 r.) jest `#ExiTT`. Użyj go jako słowa kluczowego w wyszukiwarce na Twojej instancji.

- możesz także przejrzeć jeden z katalogów prowadzonych przez społeczność. Weź jednak pod uwagę, że są to katalogi globalne i znalezienie tam Polaków może być czasochłonne. Do popularnych katalogów należą:

  - [https://communitywiki.org/trunk](https://communitywiki.org/trunk)
  - [https://fediverse.info/explore/people](https://fediverse.info/explore/people)
  - [https://fedi.directory/](https://fedi.directory/)

- możesz także skorzystać z bazy zweryfikowanych kont w serwisie Twittodon - [https://twittodon.com/verified.php](https://twittodon.com/verified.php).

Jeżeli nadal korzystasz z Twittera, możesz również użyć narzędzia o nazwie FediFinder - [https://fedifinder.glitch.me](https://fedifinder.glitch.me). Narzędzie to przeszuka Twoje listy obserwowanych i obserwujących i wyświetli listę znalezionych linków do profili na Mastodonie.
