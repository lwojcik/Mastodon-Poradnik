---
title: Jak działa wyszukiwanie?
slug: wyszukiwanie
---

Wyszukiwarka w Mastodonie pozwala na wyszukiwanie wpisów, profili, hasztagów i aktualności komentowanych przez ludzi na wszystkich serwerach Mastodona.

Od wersji 4.2.0 Mastodon pozwala na pełnotekstowe wyszukiwanie wpisów. Dostępność tej funkcji jest zależna od ustawień serwera oraz indywidualnych preferencji każdej osoby, której wpisy mają być wyszukiwane. Ustawienie to jest domyślnie wyłączone w ustawieniach konta i możesz je aktywować wchodząc w `Profil`, `Prywatność i zasięg` i wybierając opcję `Pokaż publiczne wpisy w wynikach wyszukiwania`.

Ponadto, jeżeli wejdziesz w interakcję z danym wpisem (np. polubisz go lub odpowiesz na niego) - ten wpis będzie dla Ciebie możliwy do wyszukania.

W przypadku wielu grup osób pełnotekstowe wyszukiwanie może ułatwiać ich nękanie. Prześladowcy często wyszukują konkretne słowa lub frazy (np. "TERF", "homofobia" czy "biała supremacja") aby atakować i dręczyć ludzi. Z tego powodu funkcja wyszukiwania wpisów jest domyślnie wyłączona - w ten sposób Mastodon pozwala ludziom podjąć świadomą decyzję co do tego, czy i jak łatwo chcą być widoczni dla innych.
