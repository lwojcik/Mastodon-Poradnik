---
title: Jak działa filtrowanie wpisów?
slug: jak-dzialaja-filtry
---

Filtrowanie wpisów jest o wiele bardziej rozbudowane niż na Twitterze. Dzięki temu możesz otworzyć osobne filtry działające w różny sposób w zależności od preferencji. Możesz na przykład tworzyć filtry czasowe, przeznaczone do wyciszania informacji o trwających aktualnie wydarzeniach.

Możliwe jest także częściowe ukrywanie wpisów za ostrzeżeniem - taki filtr działa wówczas w nieco podobny sposób do ostrzeżenia o zawartości (CW). Wpisy filtrowane w ten sposób możesz wciąż przeczytać poprzez kliknięcie w treść ostrzeżenia.

Listę założonych filtrów znajdziesz w preferencjach swojego konta w zakładce **Filtry**.

Klikając przycisk **Utwórz filtr** zobaczysz opcje tworzonego filtra. Możesz zdecydować o tym, czy filtr ma wygasnąć po określonym czasie, czy ma obejmować tylko stronę główną czy także inne sekcje, oraz zdecydować, czy filtr ma całkowicie usuwać wpisy sprzed Twoich oczu czy też ukrywać je za ostrzeżeniem z nazwą Twojego filtra.

Możesz też dodać słowa kluczowe / hasztagi lub frazy do tworzonego filtra. Wówczas filtr będzie automatycznie wyłapywał wpisy zawierające dane słowo lub frazę.

Możesz także dodawać pojedyczne wpisy do już stworzonego filtra. W tym celu rozwiń menu oznaczone ikoną `...` pod konkretnym wpisem, wybierz opcję "Filtruj ten wpis" i kliknij w nazwę stworzonego wcześniej filtra.

W okienku **Filtruj ten wpis** znajdziesz również możliwość stworzenia nowego filtra w locie. Filtr tworzony w ten sposób ukrywa wpisy za ostrzeżeniem ze wszystkich miejsc na Twoim serwerze, gdzie mógłby być widoczny (strona główna, profile, powiadomienia, osie czasu itp.).

## A czy da się usunąć dany wpis z listy filtrowanych?

Tak! Jeżeli Twój filtr posiada już dodane wpisy, w zakładce filtry zobaczysz informację o tym. Przejdź do formularza edycji filtra i kliknij odnośnik **Przejrzyj lub usuń wpisy z filtra**, aby dokonać zmian.
