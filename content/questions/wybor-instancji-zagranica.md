---
title: Chcę pisać w innych językach. Jak wybrać instancję?
slug: wybor-instancji-zagranica
---

Jeżeli interesuje Cię szersza (głównie anglojęzyczna) część fediwersum, masz większy wybór - ale jest on także nieco trudniejszy.

Wiele instancji posiada specyficzny profil. Kilka przykładów: `topspicy.social` i `lgbt.io` są bezpiecznymi społecznościami dla osób LGBTQIA+. `mstdn.games` i `gamepad.club` to miejsca skupiające entuzjastów gier. `hachyderm.io` jest społecznością ludzi związanych zawodowo z IT. `wandering.shop` powstał z myślą o fanach science fiction i fantasy. `infosec.exchange` skupia osoby zainteresowane cyberbezpieczeństwem. `mastodon.art` to społeczność artystów i osób kreatywnych. `botsin.space` z kolei pozwala na utrzymywanie i rozwój kont automatycznych (botów), a na `oulipo.social` niedozwolone jest dodawanie wpisów zawierających choćby jedną literę "e".

Jeżeli nie masz jeszcze konta na Mastodonie, dobrym pomysłem może być użycie jednej z większych instancji, takich jak `mastodon.online` - jednej z flagowych instancji - czy też jakimś popularnych ogólnodostępnym serwerze, np. `mstdn.social` lub `mas.to`. Te instancje posiadają liczne, z reguły przyjazne społeczności, którzy chętnie pomogą Ci znaleźć bardziej wyspecjalizowane miejsce, jeżeli zechcesz takiego poszukać. Przestrzegamy jednak, że z uwagi na rozmiar tych instancji, ich lokalne osie czasu mogą odświeżać się bardzo szybko.

`mastodon.social` i `mastodon.online` to dwie flagowe instancje finansowane przez podmiot non-profit finansujący rozwój projektu ([Mastodon gGmbH](https://joinmastodon.org/pl/about)). Są one na tyle duże, że wielu ludzi zakłada tam konta i nigdy nie interesuje się innymi instancjami. Bycie tam ma pewne zalety - nowe funkcje często pojawiają się tam wcześniej, niż na innych serwerach.

Niemniej, jeśli masz już konto na mastodon.social lub mastodon.online, dobrym pomysłem może być traktowanie go jak tymczasowego przystanku dopóki nie uda Ci się znaleźć instancji lepiej dopasowanej do Twoich potrzeb i zainteresowań. Gdy już taką znajdziesz, możesz wyeksportować z `mastodon.social` wszystkich ludzi obserwowanych, wyciszonych i zablokowanych, a następnie zaimportować ich na nowym koncie. Dzięki temu nie musisz robić tego wszystkiego drugi raz.

Jeżeli masz już konto na jakiejś instancji, ale masz wątpliwości czy jest ona dobrym miejscem dla Ciebie, poproś o sugestie instancji, które mogłyby bardziej Ci odpowiadać tematycznie. Ponadto, wyszukaj wpisów zawierających #hasztag, który Cię interesuje. Jeżeli znajdziesz większą grupę ludzi z jednej instancji, która rozmawia na dany temat - być może warto się tą instancją zainteresować.

Możesz także skorzystać z narzędzia do wyboru instancji na [joinmastodon.org](https://joinmastodon.org/communities) czy też formularza na [instances.social](https://instances.social/), jednak ich listy zawierają _mnóstwo_ instancji i może to być dla Ciebie przytłaczające. Spokojnie, nie spiesz się.
