---
title: Co odróżnia Mastodona od Twittera i e-maila? Czym jest globalna i lokalna oś czasu?
slug: globalna-lokalna-os
---

## Brak algorytmu + kanały na żywo

W odróżnieniu od Twittera, Mastodon prezentuje wpisy wyłacznie w kolejności chronologicznej. Nie ma tu algorytmu decydującego o doborze lub kolejności wpisów.

**[!!!]** Mastodon posiada tzw. **kanały na żywo**, które możesz przeglądać: kanał z treściami z Twojego serwera, (ang. _'This server'_), kanał z treściami od ludzi, których obserwują ludzie z Twojego serwera (ang. _'Other servers'_) i kanał łączący oba powyższe (ang. _'All'_). Wszystkie te kanałī prezentują wszystkie wpisy w kolejności chronologicznej i nie ma tu algorytmów decydujących o ich widoczności.

Kanał na żywo "Ten serwer" prezentuje wszystkie wpisy dodane przez ludzi na Twojej instancji. Reakcją jest każdy wpis wysłany przez nas _jako odpowiedź_ na wpis innej osoby - samo wspomnienie tej osoby nie powoduje, że wpis staje się od razu odpowiedzią!.

Kanał "Inne serwery" prezentuje publiczne wpisy wszystkich ludzi, o których istnieniu wie Twoja instancja - również tych, którzy używają innych instancji. Twoja instancja wie o osobie z innej instancji wtedy, kiedy przynajmniej jedna osoba z Twojej instancji (Ty lub ktoś inny) KIEDYKOLWIEK doda tę osobę do obserwowanych.

Kanały na żywo, zwłaszcza na dużych serwerach, mogą czasem przytłaczać ilością treści i aktualizować się bardzo szybko. Korzystaj z rozwagą!

## Inne różnice w porównaniu do Twittera

Tak naprawdę różnic między Mastodonem a Twitterem jest znacznie więcej, zarówno od strony technicznej, jak i kulturalnej. Poniżej kilka z nich:

1. Z uwagi na brak algorytmu, polubienie wpisu na Mastodonie nie wpływa na widoczność danego wpisu. Jest jedynie formą podziękowania dla jego autora.
1. W związku z punktem powyżej, są dwa skuteczne sposoby na zwiększenie zasięgu wpisu. Pierwszy z nich to **podbicie go (ang. <span lang="en">boost</span>)**. Podbijanie wpisów jest integralną częścią kultury Mastodona i ma o wiele więcej mocy, niż na Twitterze. Absolutnie akceptowalne są jawne prośby o podbicie czy też podbijanie własnych wpisów, a nawet własnych odpowiedzi na cudze wpisy.
1. Drugim sposobem jest **użycie hasztagów** (np. `#muzyka`, `#giereczkowo`, itp.). hasztagi są obserwowane przez ludzi zainteresowanych danymi treściami, a treści opatrzone nimi trafiają na osie czasu na wszystkich instancjach.
1. Każdy dodany wpis, jak również obrazki i ich opisy, **mogą być edytowane po publikacji - za darmo i bez ograniczeń ilościowych i czasowych**. Weź jednak pod uwagę, że historia edycji jest publicznie dostępna pod treścią Twojego wpisu, a osoby podbijające go dostaną powiadomienie o fakcie jego edycji.
1. Powiadomienia i filtry są o wiele bardziej rozbudowane niż na Twitterze i pozwalają na bardziej drobiazgowe ukrywanie różnych niechcianych rzeczy.
1. Opisy do profilu posiadają o wiele wyższy limit znaków. Istnieje też możliwość dodania tzw. metadanych (np. linków do innych stron albo krótkich informacji w formacie klucz-wartość), które nie wliczają się do limitu znaków w opisie.
1. Istnieje możliwość podpięcia dowolnej liczby wpisów do profilu. Do popularnych konwencji należy np. napisanie wpisu powitalnego (przedstawienie się) i podpięcie do profilu - ludzie lubią wiedzieć, kogo dodają do obserwowanych i czego mogą się spodziewać.
1. Nie ma reklam. Większość serwerów Mastodona to projekty prowadzone pro bono przez osoby prywatne, kolektywy, ale są też serwery prowadzone przez firmy i fundacje. Większość z tych projektów to przedsięwzięcia niekomercyjne, które utrzymują się z datków społeczności.
1. Nie ma żadnych statystyk ani pomiarów zaangażowania. Nawet liczniki podbić / polubień - z uwagi na rozproszoną naturę Mastodona i fediwersum - nie zawsze odzwierciedlają rzeczywistość. W większości przypadków nie ma związku pomiędzy "wiralowością" wpisu, a liczbą obserwujących nasz profil.
1. Moderacja na serwerach nie jest wirtualnym bezosobowym bytem. To osoby, które same również korzystają z Mastodona, ale które poświęcają czas i energię na służbę dla swojej społeczności. Rolą moderacji nie jest bycie internetową policją, lecz ochrona swoich społeczności - szczególnie tych najbardziej narażonych na różne formy prześladowania i tworzenie w ten sposób określonego klimatu i kultury danego serwera.

Więcej różnic między Twitterem a Mastodonem opisał Sebastian w swoim wpisie: [https://zb3.org/m0bi13/czym-mozecie-byc-zdziwieni-po-przejsciu-z-twittera-do-mastodon](https://zb3.org/m0bi13/czym-mozecie-byc-zdziwieni-po-przejsciu-z-twittera-do-mastodon)
