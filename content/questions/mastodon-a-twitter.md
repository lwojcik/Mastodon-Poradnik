---
title: Co łączy Mastodona z X / Twitterem?
slug: mastodon-a-twitter
---

Publikujesz krótkie wpisy i widzisz odświeżaną na bieżąco listę wpisów Twoich znajomych. W osobnej kolumnie możesz sprawdzić powiadomienia (odpowiedzi, podbicia, polubienia i wiadomości bezpośrednie).

Wpisy na Mastodonie nazywane są "tootami" albo "tootkami" (od ang. _"toot"_ - trąbić, choć słowo to ma też [mnóstwo innych konotacji](https://idioms.thefreedictionary.com/toot)) - na podobnej zasadzie, jak wpisy na X / Twitterze są nazywane "tweetami". Jeden "toot" może pomieścić do 500 znaków (lub więcej, jeżeli Twój serwer na to pozwala).

Wpisy na Mastodonie mogą być także podwane dalej (podbijane) - odpowiednik 'retweetowania' na X / Twitterze.

Mastodon obsługuje hasztagi, czyli słowa poprzedzone znakiem `#`. Klikając na hasztag w treści wpisu zobaczysz inne wpisy zawierające ten hasztag.

Jeżeli pamiętasz TweetDecka - to Mastodon posiada widok zaawansowany, który pozwala na wyświetlenie kilku kolumn na ekranie jednocześnie.