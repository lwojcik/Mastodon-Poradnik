---
title: Czym jest fediwersum (ang. Fediverse)?
slug: czym-jest-fediwersum
---

~~Niestety, nie możemy ci powiedzieć, czym jest fediwersum~~

Fediwersum, fediwers, fedi (ang. _"fediverse"_ albo _"fedi"_) - to rozproszony zbiór serwerów, które porozumiewają się ze sobą za pomocą protokołów ActivityPub lub OStatus. Ale tak szczerze mówiąc, to jeżeli nie tworzysz oprogramowania do komunikacji z fediwersum, to nie musisz wiedzieć, co to oznacza.

W fediwersum istnieje mnóstwo różnych typów oprogramowania, na przykład Pixelfed, Friendica, Pleroma, Bookwyrm czy WriteFreely. Mastodon jest jednym z najpopularniejszych, i to na nim koncentrujemy swoją uwagę.

Mimo to, używamy terminów "Mastodon" i "fediwersum" naprzemiennie, ponieważ to, co dzieje się na Mastodonie, widoczne jest także z poziomu innych aplikacji w fediwersum. Wielu ludzi korzystających na codzień z Mastodona może również posiadać konta np. na Pixelfedzie.

Jeżeli interesuje Cię, jakie inne serwisy dostępne są w fediwersum, może zainteresować Cię infografika ze strony [https://axbom.com/fediverse/](https://axbom.com/fediverse/). Prezentujemy ją poniżej.

Autorem grafiki jest [Axbom](https://axbom.com/fediverse/). Dostępna jest na licencji CC BY-SA.

![Grafika prezentująca różne serwisy fediwersum pogrupowane według przeznaczenia](https://raw.githubusercontent.com/lwojcik/Mastodon-Poradnik/main/assets/images/fediverse-branches-axbom-30-CC-BY-SA.webp)
